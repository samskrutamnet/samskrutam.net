---
title: "0.3. अन्य प्रार्थनाश्लोकाः"
date: 2020-07-31T23:56:01-07:00
draft: false
weight: 15
---


महानाटकात् -- 

<div class="shloka">

बालक्रीडनमिंदुशेखरधनुर्भगावधि प्रह्वता , <br/> 
ताते काननसेवनावधि , दया सुग्रीव-सख्यावधि । <br/>
आज्ञा वारिधिबंधनावधि यशो लङ्केशनाशावधि , <br/>
श्रीरामस्य पुनातु लोकवशता जानक्युपेक्षावधि ॥ ३ <br/>

नमामि देवं सुरकल्पवृक्षं, धनुर्धरं नीरदनीलगात्रम् । <br/>
गुणाभिरामं कमलाननं तं, यदास्पदं न क्षणमुज्झति श्रीः ॥ ४ ॥ <br/>

रामं लक्ष्मणपूर्वजं रघुवरं सीतापतिं सुन्दरं, <br/>
काकुत्स्थं करुणामयं गुणनिधिं विप्रप्रियं धार्मिकम् । <br/>
राजेन्द्रं सत्यसन्धं दशरथतनयं श्यामलं शान्तमूर्तिं <br/>
वन्दे लोकाभिरामं रघुकुलतिलकं राघवं रावणारिम् ॥ ५ ॥ <br/>

मनोऽभिरामं नयनाभिरामं, वचोऽभिरामं श्रवणाभिरामम् । <br/>
सदाभिरामं संतताभिरामं, वन्दे सदा दाशरथिञ्च रामम् ॥ ६ ॥ <br/>


योरामचन्द्र भुवि विस्त्रुत  कीर्त्तिचन्द्र । <br/>
स्स्मेरास्यचन्द्र रजनोचरपद्मचन्द्र । । <br/>
आनन्दचन्द्र । रघुवंश समुद्रचन्द्र ! <br/>
सीतामन: कुमुदचन्द्र । नमो नमस्ते ॥ ७ ॥

</div>
