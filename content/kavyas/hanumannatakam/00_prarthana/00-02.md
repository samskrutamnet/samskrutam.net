---
title: "0.2. यं शैवाः समुपासते"
date: 2020-07-31T23:56:01-07:00
draft: false
weight: 12
tags: ["प्रार्थना"]
chandas: "शार्दूलविक्रीडितम्"
---


<div class="shloka">


यं शैवाः समुपासते शिव इति ब्रह्मेति वेदान्तिनः, <br/>
बौद्धा बुद्ध इति प्रमाणपटवः कर्तेति नैयायिकाः। <br/>
अर्हन्नित्यथ जैनशासनरताः कर्मेति मीमांसकाः <br/>
सोऽयं नो विदधातु वाञ्छितफलं त्रैलोक्यनाथो हरिः॥
</div> 

### अन्वयः
<div class="tatparya">

यं  शैवाः शिवः  इति , वेदान्तिनः ब्रह्मन्  इति , बौद्धाः बुद्धः  इति, प्रमाणपटवः नैयायिकाः कर्ता इति, जैनशासनरताः अर्हन् इति , मीमांसकाः कर्मेति समुपासते सः अयं त्रैलोक्यनाथः हरिः नः वाञ्छितफलं विदधातु । 

</div>

### प्रतिपदार्थः

<div class="padartha">
</div>

<div class="skt_gadya">

### व्याक्या 



### साहित्यविषयाः 

छन्दः - शार्दूलविक्रीडितम् 



### दीपिकाव्याक्या 

अथ विद्यावानिति नेतृगुणं वक्तुं पद्यमवतारयति-यमिति । <br/>
यं रामं शैवाः शिवभक्ताः शिवेति नाम्ना समुपासते **'महारुद्रादभूत्प्रकृतिरतः सूत्रं ततोऽहमिति ततो
विश्वम् '** इति श्रुतेः । <br/>
वेदान्तिनो ब्रह्मेति **'एकमेवाद्वितीयं ब्रह्म नेह नानास्ति किंचन'**
इति श्रुतेः । <br/> बौद्धा बुद्ध इति **'प्राण्यालम्भनं संसृति नन्दयेति माम् '** इति श्रुतेः । <br/> 
प्रत्यक्षानुमानोपमानशब्दाभावार्थप्रतिपत्ति
प्रमाणानीति प्रमाणेष्वेव निपुणा नैयायिकाः कर्तेति **'सनातनाः पशवः प्रविशन्ति प्रमेयानुभूतैः कर्तेच ततः'** इति श्रुतेः । <br/> 
जैनाज्ञाभिरता अर्हन्निति **'स्वभाव एवेश्वरो नान्योऽस्ति कदाप्यस्यानीहशत्वापत्तेः '**
इति श्रुतेः । <br/> मीमांसकाः कर्मेति **'कर्मणा जायते नश्यति भयाभयसुखानि'** इति
श्रुतेः । <br/> एतैस्तदुपशिक्षितमगरेव यमुपासते सोऽयं रामो वाञ्छितफलं विदधातु ।
एतेन विद्यावत्त्वमुक्तम् । हरिरित्यनेन दुःखहारित्वात्परप्रेमगुणो दर्शितः । त्रैलोक्यवासिजनैस्तत्तद्देवताभजनेन तत्तत्फलं प्रतिनाथ्यते याच्यते इत्यनेन दातृत्वमुक्तम् ॥ ३ ॥ ४॥


</div>
