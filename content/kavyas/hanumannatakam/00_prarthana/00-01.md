---
title: "0.1. कल्याणानां निधानं"
date: 2020-07-31T23:56:01-07:00
draft: false
weight: 10
chandas: "स्रग्धरा"
tags: ["प्रार्थना"]


---


<div class="shloka">

कल्याणानां निधानं कलिमलमथनं, पावनं पावनानां, <br/>
पाथेयं यन्मुमुक्षोः सपदि परपद-प्राप्तये प्रस्थितस्य । <br/> 
विश्राम-स्थानमेकं कविवर-वचसां जीवनं सज्जनानां, <br/>
बीजं धर्म-दृमस्य प्रभवतु भवतां भूतये राम-नाम ।। १ 
</div>

### अन्वयः
<div class="tatparya">

कल्याणानां निधानम् ,  कलिमलमथनं, पावनानां पावनम् ,   सपदि परपदप्राप्तये प्रस्थितस्य यन्मुमुक्षोः पाथेयम् , कविवर-वचसां एकं विश्रामस्थानम् , सज्जनानां जीवनम्, धर्मदृमस्य बीजं रामनाम भवतां भूतये प्रभवतु ।।

</div>

### प्रतिपदार्थः

<div class="padartha">

कल्याणानां = शुभानां , निधानं = निधिः <br/>(कल्याणानां निधानं यस्मिन् निधीयन्ते तत् ) कल्याणानां निधानं = शुभानां निधिः  <br/>
कलिमलमथनं = पापहारी , 
कलेः = कलियुगस्य ,मलं = पापं , मथनं =  नाशनं करोति , <br/>
पवनानां पावनं = पवित्राणां मध्ये पवित्रम्  (पवित्रतमम् ) <br/>
सपदि = शीघ्रम्  , 
परपदप्राप्तये = मोक्षप्राप्तये ,  
प्रस्थितस्य = प्रवृत्तस्य , 
मुमुक्षोः = मोक्षेच्छुकः मुनेः , 
पाथेयं = मार्गेषु आहारोपयोगिद्रव्यं <br/>
कविवरवचसाम्  = वाल्मीकादि कविश्रेष्ठानां  साहितीवैभवस्य,  
एकं विश्रामस्थानम्  = गम्यस्थानम्  (लक्ष्यम् ) <br/>
जीवनं सज्जनानाम्  = सत्पुरुषाणां प्राणसदृशम्  <br/>
धर्मदृमस्य = धर्म इति नाम्नि वृक्षस्य  ( यः धर्मः माहावृक्षः इव सम्स्त विश्वरक्षणारूप छायां परिकल्पयति ), 
बीजं = हेतुः <br/>
यत् = तादृश , 
रामनाम = रामनाममहामन्त्रः ,  
भवतां = सकलचराचर भूतानाम् , 
भूयते = ऐश्वर्यम् सम्पदाम् कल्पयितुम् , 
प्रभवतु = समर्था भवतु 

</div>

### तात्पर्यम्  

### व्याक्या 

<div class="shloka">
धर्मो विश्वस्य जगतः प्रतिष्ठा लोके धर्मिष्ठं प्रजा उपसर्पन्ति <br/>
धर्मेण पापमपनुदन्ति धर्मे सर्वं प्रतिष्ठितम् तस्मादद्धर्म परमं वदन्ति ।। <br/>
—नारायणोपनिषद्
</div>

<div class="skt_gadya">

### साहित्यविषयाः 

छन्दः - [स्रग्धरा](/sahitya-shaastra-parichaya/chandas-prakarana/01_srgdhara/) 


### दीपिकाव्याक्या 

तावच्छ्रीरामचन्द्रगुणचक्रवालवर्णनेच्छुः कविः स्वाभीष्टदेवतानामान्तरिताशीपूर्वां  नान्दीमवतारयति - कल्याणानामित्यादिद्वादशपदैः । तदुक्तं नाटकावतारे-

**'अष्टाभिर्दशभिर्वापि नान्दी द्वादशभिः पदैः । आशीर्नमस्क्रिया वस्तुनिर्देशो वापि तन्मुखम्।।'** इति ।

नान्दी मङ्गलवचनमिति । अत्र संक्षेपतोऽर्थोद्घाटनं क्रियते विस्तरस्य श्रद्धाविच्छेदकत्वात् । रामनाम भवतां भूतये प्रभवतु इत्यन्वयः । भूतये ऐहिकपारलौकिकैश्वर्याय मोक्षाय वा 'भूतिरैश्वर्यमोक्षयोः' इति चरकः । मेलकोपमालंकारः ।

उक्तं च वीरभानौ 'विशेषणार्थनिर्भर्ता यद्यनेकार्थभाक्पदः । चाक्यवादिविहीनोऽपि मेलकः सम्मतो बुधैः ॥' इति । तत्र विशेपणैस्तद्रूपप्रदत्वं द्योतयति । कल्याणानां निधानं निधीयन्ते यस्मिंस्तदिति विग्रहः । कलिमलमथनम्। एतेन पापहारित्वमुक्तम् | कविवरवचसां वाल्मीक्यादिवाचाम् एकं विश्रामस्थानम् । एतेन तदितरस्यासद्वर्णनत्वमुक्तम् । एतेन पत्रयेणैहिकैश्वर्यप्रदत्वमुक्तम् । पारलौकि- कर्श्वयप्रदत्वमाह-पावनानां ब्रह्मादीनामपि पावनम् । एतेन तत्तल्लोकप्रदत्वमुक्तम् । अतः पारलौकिकैश्वर्यप्रदत्वमायाति । अथ मोक्षप्रदत्वमाह - परपदप्राप्तचे परस्मिन्त्र- ह्माण पदं स्थानं तत्प्राप्तये प्रस्थितस्य मुमुक्षाः पाथेयं मार्गे साधु । ननु नाम्नैव मोक्षः कथं धर्मादीनां सत्त्वशोधकत्वेन मोक्षदत्वमिति चेत्तत्राह -- धर्मद्रुमस्य वीजम् नानि कीर्तिते सर्वे धर्माः कृता भवन्ति । अथोत्पत्तिवीजे पुष्पफलादिकं सर्वमस्तीति । सज्जनानाम् ' जीवनानाम् ' इति वा पाठः । जीवनं प्रकृतिस्तस्यापि जीवनं चेतनकर्तृ । उक्तं च- ' यतो जीवत्वमायाति जीवः प्रकृतितः स्वतः । ' इति । एतैर्विशेषणैर्मोक्षप्रदत्वमुक्तम् ॥ १ ॥



</div>
