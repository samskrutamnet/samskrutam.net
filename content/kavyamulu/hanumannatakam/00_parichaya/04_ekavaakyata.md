---
title: 'ఏకవాక్యత'
date: 2025-05-25T11:25:51-07:00
draft: false
weight: 10
---


**'వేదః ప్రాచేతసాదాసీత్'** అని సంప్రదాయం. 

**'వేదోఖిలో ధర్మమూలమ్'** - అని గౌతమస్మృతి. 

**'ధర్మో విశ్వస్య జగతః ప్రతిష్ఠా... ధర్మం పరమంవదన్తి'**-అనిశ్రుతి. 

కాబట్టి - **‘బీజం ధర్మద్రుమస్య ప్రభవతు భవతాం భూతయే రామనామ'** -ధర్మ తరుమూలమైన రామనామము మీకు శుభముల నిచ్చుగాక అనే మంగళాశాసనంతో ప్రథమాంకం ప్రారంభమవుతుంది. 

రామనామమద్వయపరబ్రహ్మబోధకము – 

<div class="tel_shloka">
నాయనాయ యదృతేక్షరాష్టకం 
పఞ్చమం నశివాయ యద్వినా । 
యద్వయం భవతి ముక్తి హేతవే 
తద్వయం వయముపాస్మహేఽద్వయమ్
</div>

ఏ అక్షరలోపము వలన "ॐ నమో నారాయణాయ" అష్టాక్షరీ మంత్రములో నారాయణాయ నాయనాయ గా పరిణమిస్తుందో ( రా ), 
ఏ అక్షరలోపము వలన "ॐ నమః శివాయ " అనే పంచాక్షరీ మంత్రములో నమః శివాయ నశివాయ  గా పరిణమిస్తుందో ( మ ),

ఆ రామ అనే ముక్తినొసగే అక్షరద్వయమును మేము ధ్యానించెదము       

'...అని భావించి ఉపాసించాలి. అందుకే - **'తెలిసి రామనామమును భజింపవే మనసా ! '** - అంటాడు త్యాగరాజస్వామి

ఆ ఎఱుకకోసమే రామకథ వ్రాయబడుతున్నాదని ధ్వని **'బీజం ధర్మద్రుమస్య ప్రభవతు భవతాం భూతయే రామనామ'** - అనే ప్రారంభములో గోచరిస్తుంది. అదే చిట్టచివర 14వ అంకములోని భరతవాక్యంలో **'శ్రీమహానాటకం ధత్తే కేవలం బ్రహ్మనిర్మలమ్మని’**-వాచ్యంగా ఉపదేశాత్మకంగా చెప్పబడింది.
ఇది ఏకవాక్యత ఆనే శాస్త్రీయమైన సంప్రదాయం.
